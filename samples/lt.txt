Gimė 1876 m. kaip Meir Henoch Mojszewicz Wallach-Finkelstein turtingoje
Balstogės žydų šeimoje. Nors vaikystėje buvo auklėtas tradicine religine
dvasia, greit įsitraukė į revoliucinį judėjimą. 1898 m. įstojo į Rusijos
socialdemokratų darbininkų partiją. Tuo metu partija buvo nelegali ir
daugelis pasivadindavo slapyvardžiais, taip jis tapo Maksimu Litvinovu.
1900 m. tapo Kijevo partinio komiteto nariu, bet jau 1901 m. visi
komiteto nariai buvo suimti. Po 18 mėnesių nelaisvės kartu su 11 kitų
kalinių pabėgo iš kalėjimo ir nuvyko į Šveicariją, kur redagavo Iskros
laikraštį. 1903 m. prisijungė prie bolševikų ir grįžo į Rusijos
imperiją. Po 1905–1907 m. revoliucijos tapo legalios socialdemokratų
partijos laikraščio Novaya Zhizn redaktoriumi ir dirbo Sankt Peterburge.

Kai 1906 m. carinė valdžia pradėjo suiminėti bolševikus, jis emigravo iš
šalies ir emigracijoje praleido 10 metų. Apsistojo Paryžiuje, bet ten
gyvendamas daug keliavo po Europą. 1907 m. dalyvavo Rusijos
socialdemokratų partijos suvažiavime Londone, kur jam buvo išnuomuotas
butas, kuriame gyveno kartu su Josifu Stalinu. 1908 m. buvo suimtas
prancūzų policijos su dvylika 500 rublių banknotais, kurie buvo pavogti
iš banko Tbilisyje. Buvo deportuotas į Londoną. Britanijoje jis
susipažino su Anglijos žyde Ivy Lowe su kuria vėliaus susituokė.

Po 1917 m. Spalio revoliucijos Leninas jį paskyrė sovietų valdžios
įgaliotiniu Britanijoje. 1918 m. buvo suimtas anglų valdžios, bet vėliau
paleistas. Vėliau jis paskirtas sovietų ambasadoriumi Britanijoje, kur
jo pastangų dėka Britanijos valdžia nutraukė blokadą Tarybų Sąjungai.
1929 m. pasirašytas jo inicijuotas Litvinovo paktas, panašus į
Kelogo-Briano paktą, kurį pasirašė Sovietų Sąjunga, Lenkija, Rumunija,
Estija ir Latvija. Keletą metų buvo TSRS užsienio reikalų liaudies
komisaro (ministro) pavaduotoju. 1930 m. Josifas Stalinas paskyrė
Litvinovą TSRS užsienio reikalų ministru. Būdamas ministru dėjo daug
pastangų užmegzti glaudesnius santykius su Britanija ir Prancūzija. 1933
m. jo pastangomis JAV pripažino tarybinę valdžią. 1934–1938 m. atstovavo
TSRS Tautų Sąjungoje.

1939 m. gegužės 3 d. Stalinas atstatydino Litvinovą ir vietoje jo
užsienio reikalų minitru paskyrė Viačeslavą Molotovą. Pakeitus Litvinovą
Stalinui atsirado didesnė laisvė pačiam rūpintis užsienio politika. Taip
pat viena iš atstatydinimo priežasčių buvo Litvinovo žydiška kilmė, kuri
trukdė vesti derybas su Trečiuoju Reichu. Kai Vokietija užpuolė Tarybų
Sąjungą, Litvinovas vėl paskirtas užsienio reikalų ministro pavaduotoju
ir kartu – pasiuntiniu JAV. 1941–1943 m. Litvinovas dirbo TSRS
ambasadoriumi JAV, kur daug prisidėjo prie Lendlizo sutarties
pasirašymo. Formaliai ministro pavaduotoju buvo iki 1946 m., bet jokio
vaidmens nebevaidino. 1945 m. buvo nominuotas Nobelio taikos premijai,
bet jos nelaimėjo.

Sūnus Pavelas Litvinovas – garsus disidentas, labiausiai išgarsėjo 1968
metais, kai Maskvoje, Raudonojoje aikštėje, organizavo protesto mitingą
prieš Sovietų Sąjungos armijos įsiveržimą į Čekoslovakiją.

Hangul buvo sukurtas XV a. karaliaus Sejong (kuris pats buvo lingvistas)
įsakymu. Prie šio projekto dirbo daugybė to meto mokslininkų, nes buvo
suvoktas tokių rašmenų reikalingumas. Mat iki tol korėjiečių kalbos
užrašymas buvo gana problemiškas: nors nuo seno naudoti kiniški
hieroglifai, Korėjoje vadinami hanja, kaitomų gramatinių galūnių,
pagalbinių korėjietiškos kilmės žodelių užrašymas nebuvo suvienytas. Iki
tol egzistavusi savotiška abėcėlė to nebuvo tobula ir ne visada tiko
užrašyti norimiems garsams.

1443 m. po ilgų kalbos tyrinėjimų gimė hangul (senasis pavadinimas
onmun), kuris iš pradžių naudotas daugiau rūmų gyvenime ir į plačiąją
visuomenę neišėjo. Visgi XVIII a atsirado pirmieji literatūros kūriniai,
naudojantys hangul, ir ši abėcėlė labai stipriai išpopuliarėjo. 1894 m.
šalyje įvykdžius reformą, hangul tapo oficialiu raštu, kuriuo, drauge su
kinų hieroglifais, buvo leista rašyti. Liaudyje ši abėcėlė taip paplito,
kad kinų ideogramos pradėtos užmiršti.

Korėjai išsivadavus iš Japonijos, 1949 m. Šiaurės Korėjoje priimtas
rašymas vien tik hangul, o Pietų Korėja paskelbė pereinamąjį laikotarpį:
šiuo metu kiniškos kilmės žodžiams naudojami kiniški hieroglifai handža,
o korėjietiškos – hangul. Nors hieroglifų visiškai atsisakyti buvo
planuota 2020 m., hanja tradicijos vis dar yra stiprios.

Hangul pagrindą sudaro labai paprasti, schematiški simboliai – jamo (字
母), atspindintys pagrindinius korėjiečių kalbos balsius ir priebalsius.
Tačiau šie ženklai nenaudojami savarankiškai, o visada jungiami į
skiemenis po du, tris ar daugiau. Tokiu būdu vienas skiemuo sudaro
pagrindinį vizualinį ir fonetinį rašto elementą, dėl ko ši rašto sistema
yra fonografinė – skiemeninė.

Skiemenį sudaro trys dalys: priebalsis, balsis, ir baigiamasis
priebalsis, vadinamasis pačim, kuris gali būti ir praleistas. Tokiu
atveju, jeigu skiemenyje netariamas pirmasis priebalsis (pvz.: skiemuo
a), vietoj jo rašomas ženklas ㅇ[ng].

Galimi šie šeši ženklų išsidėstymo skiemenyje būdai, pasirenkami pagal
tai, ar balsis vertikalus, ar horizontalus:

