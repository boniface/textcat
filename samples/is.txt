er frjálst alfræðirit sem er búið til í samvinnu, með svokölluðu wiki
kerfi. Fyrir utan almennan alfræðitexta, er alfræðiefnið á síðunni oft
tengt í almanök og landafræðiskrár, að auki er haldið utan um nýlega
atburði.

Fram að júní 2009 féll mestallur texti á Wikipedia undir Frjálsa GNU
handbókarleyfið en þá var skipt yfir í Creative Commons
Attribution-ShareAlike (CC-by-SA) 3.0. Myndir og margmiðlunarefni falla
stundum undir önnur skilyrði.

Mest af efnisinnihaldi Wikipedia er komið frá notendum. Allt efnið er
síbreytilegt og það verður aldrei fullkomnað. Vegna þessa er Wikipedia
einstætt viðfangsefni.

Sú hugmynd, að geta safnað allri þekkingu á einn stað, á rætur sínar að
rekja allt til Alexandríusafnsins og Pergamon til forna. Með tilkomu
internetsins, reyndu margir að búa til internetalfræðirit. Talsmaður
frjáls hugbúnaðar, Richard Stallman, benti á notagildi „frjálsrar
alhliða alfræðibókar og menntunarauðlindar“ árið 1999. Hann lýsti
stofnun Wikipedia sem „spennandi frétt“ og frjálsi hugbúnaðarsjóðurinn
hans hvetur fólk til þess að taka þátt og miðla efni.

Þann 20. september 2004 fóru greinarnar yfir 1 milljón. Milljónasta
greinin var á hebresku og var um fána Kazakhstan.

Fyrir utan einstaka tæknilega örðugleika hefur enski hluti Wikipedia
starfað óslitið frá 10. janúar 2001. Nokkuð er hins vegar á reiki hvenær
íslenski hlutinn var stofnaður, og fer allt eftir því hvernig er talið.

Fyrsta gagnagrunnsbreytingin á íslenska hlutanum var gerð á greininni
„WIKIng“ (sem síðar var eytt) þann 6. desember 2002 klukkan 19:43 UTC+0
á dönsku og sú næsta nær ári síðar þann 24. nóvember 2003 á nýnorsku,
fyrstu viðbótinni á íslensku var hins vegar gerð 5. desember 2003 kl.
11:54 um morgun og má telja að með henni hafi saga íslensku útgáfunnar
hafist.

Hugbúnaðurinn sem upprunalega keyrði Wikipedia hét UseModWiki. Hann var
skrifaður af Clifford Adams („skref I“). Fyrst þurfti að nota CamelCase
fyrir tengla; en fljótlega varð hægt að nota þá aðferð, sem nú er notuð.
Í janúar 2002, byrjaði wikipedia að keyra á PHP wiki kerfi, sem notaði
MySQL gagnagrunnskerfi, og bættust margir nýjir möguleikar við (og í
leiðinni gerði CamelCase tengla ónothæfa). Nýja kerfið var sérstaklega
skrifað fyrir Wikipedia verkefnið af Magnus Manske („skref II“). Eftir
þó nokkurn tíma, hægðist mikið á kerfinu og það var nánast ómögulegt að
gera neitt. Ýmsar breytingar og uppfærslur voru gerðar en þjónuðu aðeins
tímabundnum tilgangi. Þá endurskrifaði Lee Daniel Crocke allt wiki
kerfið frá grunni og hefur nýja útgáfan verið í notkun síðan í júlí 2002
(„skref III“). Núverandi hugbúnaður heitir MediaWiki og er hann í notkun
í mörgum öðrum verkefnum. Sá sem nú sér aðallega um að laga galla
kerfisins og viðhald á gagnagrunninum heitir Brion Vibber.

Árið 2003 hafði sambandsleysi þjónsins rýrt „framleiðslugetu“ notenda.
Margir kvörtuðu undan vandamálum með að breyta greinum og miklum
hægagangi. Vandamálið var vegna þess að aðeins var einn þjónn að keyra
öll wiki verkefnin.

Frá og með júní 2004, keyra verkefnin á níu tileinkuðum þjónum sem eru
staðsettir í Flórída. Nýja uppsetningin samanstendur af einum
gagnagrunnsþjóni og þrem vefþjónum, sem allir keyra stýrikerfið Fedora.
Þjónarnir framreiða allar beiðnir, og túlka allar síður til notenda. Til
að auka hraða frekar, eru síður sem óskráðir notendur biðja um geymdar í
skyndiminni þar til þeim er breytt af einhverjum notanda, sem gerir það
óþarfa að túlka vinsælustu síðurnar aftur og aftur. Beiðnir úr
skyndiminni eru framreiddar af tveimur Squid þjónum. Annar Squid
þjónninn þjónar líka sem tölvupóstþjónn Wikipedia.

Í febrúar 2005 var haldin söfnun fyrir nýjum vélbúnaði 75.000$ USD,
söfnunin tókst vel og fór 15% yfir áætlað mark.

Wikipedia hefur oft verið gagnrýnd harkalega, og efast hefur verið um
trúverðugleika Wikipediu, þar sem hún er opin og allir geti breytt
umfjöllunarefni hennar, en Vísindavefurinn bendir á að hið andstæða sé
satt og að það að allir geti breytt Wikipediu geri hana einungis
áreiðanlegri en þær alfræðiorðabækur sem eru aðeins lesnar yfir af fáum
einstaklingum:

Benda má á að hver sem er getur skrifað og breytt Wikipedia-síðum, en
þar sem svo margir lesa yfir breytingarnar er Wikipedia samt mun
áreiðanlegri en vefsíður reknar af einum einstaklingi.

Ljós er rafsegulbylgjur innan ákveðins tíðnisviðs, en oftast er átt við
það tíðnisvið sem mannsaugað greinir. Við nánari athugun er hægt að sýna
að ljós er í senn bylgjur og ljóseindir og er í því sambandi talað um
tvíeðli ljóss. Frægasta tilraunin sem sýnir fram á bylgjueðli ljóss er
tvíraufa tilraun Youngs, þar sem ljósi er beint í gegnum tvær raufar,
með bili milli raufann af sömu stærðargráður og bylgjulengd ljóssins.
Ljósið sýnir þá svokallaða samliðunar- eða víxleiginleika. Ein helsta
tilraunaniðurstaða, sem styður tilvist ljóseinda ljósröfun, þar sem ljós
örvar frumeind og veldur ljósröfun. Til þessa dags hefur ekki verið unnt
skýra þess tilraun með ljósbylgjum.

Sýnilegt ljós, sem er það ljós sem mannsaugað getur numið, með
bylgjulengd á bilinu 400 til 700 nm. Sýnilegt ljós spannar því
rafsegulrófið milli innrauðs og útfjólublás ljóss. Ljóshraði (í
tómarúmi) er um 300,000 km/s.

Ljósgjafi er hlutur, áhald eða tæki sem gefur sýnilegt ljós, t.d. kerti,
ljósapera, flúrljós og tvistur (díóða). Geislatæki gefur geislun, sem að
mestu utan sýnlega sviðsins, en geislagjafi gefur jónandi geislun, sem
stafar af geislavirkni.

