parentibus Iudaeis genitus, in East Oak Lane, uberi Philadelphiae
Pennsilvaniensis vicinia, die 7 Decembris 1928 in lucem editus est.
Pater eius, Gulielmus Chomsky (1896–1977), oriundus ex Ucraina, munere
professoris linguae Hebraicae apud Gratz College fungebatur ac socius
societatis IWW erat. Elsie Chomsky mater — Simonofsky nata in regione
quae postmodo Ruthenia Alba facta est — in Civitatibus Foederatis
adoleverat et, quod de marito non dici potest, "communi dialecto Anglica
Neo-Eboracensi" loquebatur. Parentium autem amborum sermo patrius
Iudaeogermanicus erat, sed Chomsky dixit vetitum fuisse hoc sermone
loqui. Chomsky, quamquam mater activismi radicalis annorum 1930
particeps fuit, potius ab avunculo affectus est, qui, cum nunquam
quartam classem praeterierit, actorum diurnorum tabernulam possidebat,
quae "fori intellectualis" loco fungebatur, ubi "professores huius et
illius rei omnem per noctem inter se certabant." Chomsky etiam affectus
est rebus radicalibus Hebraicis Zionisticisque, et in librariis versando
anarchisticis.

Familiam in "gettone Iudaeo" habitavisse describit, qui in partibus
Iudaeogermanica et Hebraica scissus sit, suamque familiam huic
pertinuisse eumque "in cultura et litteris Hebraicis mers," licet potius
de "vico clauso culturali quam physico" loquatur. Contentionem quoque
describit Chomsky cum Catholicis Hibernicis et Theodiscis et
antisemitismo mediis annibus 1930. Memoria "convivia cervisialia" tenet,
casum Lutetiae Theodiscis celebrantium. De ironia, in Domu Iesuitica in
America Centrali annibus 1980 habitandi, inter puertiam, inquit Chomsky,
"Sola eramus familia Iudaea. Magno Catholicorum in terrore adolevi,
quippe qui, cum ad scholam is, te feriant. Eos sciebam, cum ab illo
aedificio extrema via venirent, quod Iesuitica schola erat, dementes
esse antisemitistas. Longo tempore opus fuit, ut puertiae memorias
convincerem."

Commentarium primum Chomsky, cum annum decimum gerebat discipulusque in
Oak Lane Country Day School erat, de fascismi extensionis comminatione
post Barcinonis casum inter Bellum Civile Hispanicum scripsit. Ex quo
annum duodecimum tertiumve decimum egit, plenius se ad res civiles
anarchistas convertit.

Cum apud Central High School of Philadelphia gradum acceperit, Chomsky
philosophiae linguisticaeque anno 1945 apud Universitatem
Pennsylvaniensem studere coepit, talibus philosophis qualibus C. West
Churchman et Nelson Goodman linguistaque Zellig Harris docentibus. Inter
Harris doctrinas erat transformationem munere fungentem analysis
mathematicae structurae linguarum. Chomsky de legibus morphophonemicis
in anni 1951 thesi magistri, The Morphophonemics of Modern Hebrew (sc.
"de Morphophonemica Linguae Hebraicae Hodiernae") appellata, locutus
est. Notiones civiles quoque Harris partes gesserunt in eis Chomsky
formandis. Chomsky anno 1949 Artium Baccalaureum accepit, annoque 1951
Magistrum Artium.

Anno 1949, Carolam Schatz linguistam in matrimonium duxit, annosque 59
una remanserunt, usque ad mortem illius cancere mense Decembre 2008
effectam. Duas genuerunt filias, Avivam (n. 1957) et Dianam (n. 1960),
et filium unum, Harry (n. 1967). Una cum uxore, Chomsky tempus anno 1953
habuit in HaZore'a, kibbutz in Israël sito. Ipse, colloquio utrum mansio
ei erat frustrationi rogatus, inquit, "Non ita, id amavi," quamquam
"nationalismum ferventem" et "atmosphaeram ideologicam subire nequieba"
ineuntibus annis 1950, cum Stalin a multis sinistrarum partium
defenderetur, qui rebus et illius aetatis et futuris Sovieticis speciem
dare pulchram solebant. Chomsky se dicit vidisse multa bona in kibbutz,
in quo genitores liberique una habitabant in domibus divisis, et rogatus
an sint "praecepta discenda ab historia kibbutzim," respondit, "non
nullis modis, kibbutzim proprius ad perfectionem anarchistam ierunt quam
ullus conatus alius, qui longius quam momentum breve superaverit ante
eius deletionem, aut qui tam magnus fuerit. His modis, apprime suaves et
prosperos eos puto fuisse; nisi casu personali, sine dubio ipse ibi
vixissem — quanto temporis, difficile coniectu."

Chomsky PhD in linguistica ab Universitate Pennsylvaniensi anno 1955
accepit. Partem exquaesitionis doctoralis apud Universitatem
Harvardianam tamquam Harvard Junior Fellow egit. In thesi sua, rationes
linguisticas confirmare coepit, quas extendit in anni 1957 libro
Syntactic Structures, uno ex illustrissimis operibus linguisticis eius.

cohorti Massachusettensis Instituti Technologiae (MIT) anno 1955 se
adiunxit, et anno 1961 professor confertus in Facultate Linguarum
Hodiernarum et Linguisticae (hodie Facultate Linguisticae et
Philosophiae) factus est. Ab anno 1966 ad annum 1976, Ferrari P. Ward
Professorship of Modern languages and Linguistics tenebat, et anno 1976
munus Institute Professor ei datum est. Anno 2012, continue apud MIT 57
annos docuit.

Mense Februario 1967, Chomsky unus ex principibus adversariis Belli
Vietnamiensis factus est propter commentarium suum, The Responsibility
of Intellectuals ("de Responsabilitate Intellectualium"), in The New
York Review of Books proditum. Secuta est American Power and the New
Mandarins, anni 1969 commentariorum collectio. Critica eius civilitatis
rerum externarum Civitatum Foederatarum et ad legitimitatem potestatis
Americanae spectantia multas controversias creaverunt, et
publicationibus et nuntiorum emissariis internationalibus quaeri solet
ut sententias suas explanet. Anno 1997, Acroasin Huizinga Lugduni
Batavorum protulit, eo titulo: Intellectuals and the State ("de
Intellectualibus et Statu").

Mortis minas Chomsky propter critica eius civilitatis rerum externarum
Americanae concepit. Theodori Kaczynski, fortasse melius nomine
Unabomber noti, indici interficiendorum intererat; eo spatio, quo
Kaczynski liber erat, Chomsky omnes epistulas et mandata ne materiae
displosivae eis inesset indagari habebat. Se dicit vigilum tectorum
custodia solere uti, praecipue cum in campis MIT versatur, licet de hac
re abnuat.
