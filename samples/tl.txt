Ipinanganak si Chiune Sugihara noong Enero 1, 1900, sa Yaotsu, isang
areang rural sa Prepekturang Gipu ng rehiyong Chūbu sa Hapon, sa isang
panggitnang-antas na ama, si Yoshimizu Sugihara, at Yatsu Sugihara,
isang uring-samurai na ina. Ikalawa siya sa limang magkakapatid na
lalaki at iisang babae.

Noong 1912, nagtapos siya ng may mga karangalan mula sa Paaralang
Furuwatari, at pumasok sa Nagoya Daigo Chugaku (mataas na paaralang
Zuiryo ngayon), isang magkasanib na mataas na paaralang pang-diyunyor at
senyor. Gusto ng tatay ni Sugiharang sundin ang nito ang mga yakap niya
bilang isang manggagamot, ngunit sinadyang ibagsak ni Sugihara ang
sarili mula sa pagsusulit para makapasok sa paaralang mangmedisina sa
pamamagitan ng pagsulat lamang ng kaniyang pangalan sa mga papel ng
pagsusulit. Sa halip, nagpatala siya sa Pamantasang Waseda noong 1918 at
nagkaroon ng degri sa panitikang Ingles. Noong 1919, pumasa siya sa
pagsusulit ng pang-iskolar ng Ministeryo ng Ugnayang Panlabas. Kinuha
siya ng Ministeryo ng Ugnayang Panlabas ng Hapon at itinalaga siya sa
Harbin, Tsina, kung saan nag-aral din siya ng mga wikang Ruso at Aleman,
at naging isang dalubhasa sa pakikipag-ugnayang pang-Ruso sa kalaunan.

Nang magsilbi si Sugihara sa Tanggapan ng Ugnayang Panlabas sa
Manchuria, nakilahok siya sa pakikipag-usap sa Unyong Sobyet hinggil sa
Dulong Silangang Daanang Riles ng Tsina (Riles ng Hilagang Manchuria).
Nagbitiw siya mula sa tungkulin bilang Pangalawang Ministro ng Ugnayang
Panlabsa sa Manchuria bilang pagprotesta laban sa pagmamaltrato ng mga
Hapones sa mga katutubong Intsik. Habang nasa Harbin, nagpalit siya ng
relihiyon at naging isang kasapi ng Silanganing Simbahang Ortodokso
(Kristiyanong Ortodokso), at pinakasalan ang isang Belarusang si
Klaudia. Nagdiborsiyo sila noong 1935, bago bumalik sa Hapon, kung saan
pinakasalan naman niya si Yukiko Kikuchi, na naging Yukiko Sugihara (杉原
幸子 Sugihara Yukiko) pagkatapos ng kasal; nagkaroon sila ng apat na mga
anak. Sa kasawiang-palad, namatay ang pangatlo nilang anak na lalaking
si Haruki. Naglingkod din si Chiune Sugihara sa Kagawaran ng Impormasyon
ng Ministreryo ng Ugnayang Panlabas at bilang isang tagapagsalinwika
para sa lagasyong Hapones sa Helsinki, Pinlandiya.

Noong 1939, naging pangalawang-konsul siya ng Konsuladong Hapones sa
Kaunas, Litwaniya. Isa pa sa kaniyang mga tungkulin ang mag-ulat ukol sa
mga kilos ng mga Sobyet at mga Aleman.

Sinasabing nakiisa si Sugihara sa intelihensiya ng Polonya, bilang
bahagi ng isang mas malaking planong pakikiisa ng mga Hapones at mga
Polako. Hindi pa rin malinawa ang mga detalye, ngunit pagkaraan ng
pananakop na isinagawa ng mga Sobyet sa Lithuani noong 1940, maraming
mga Hudyong tumatakas sa panganib mula sa Polonya (mga Hudyong Polako),
maging mga Hudyong Litwaniyano ang sumubok na makakuha ng bisa para
makalabas ng bansa. Kapag walang mga bisa, mapanganib ang maglakbay at
imposibleng makakita ng mga bansang gustong magbigay ng mga ito.
Daan-daang mga Hudyong ibig tumakas ang pumunta sa konsuladong Hapones
sa Kaunas, na sumusubok humingi ng bisa patungong Hapon. Nagbigay ng
ilan ang konsul ng Nederland na si Jan Zwartendijk na may opisyal na
pangatlong destinasyon patungong Curaçao, isang pulong Karibe at
kolonyang Olandes na hindi nangangailangan ng bisa para makapasok, o
Guianang Olandes (na, nang lumaya, naging Suriname). Noong panahong
iyon, itinakda ng pamahalaang Hapones na magbigay lamang ng mga bisa sa
mga nagdaan na sa nararapat na prosesong pang-imigrasyon at may sapat na
pondong pananalapi. Karamihan sa mga ibig lumikas ang hindi nakatupad sa
mga panuntunang ito. May pagsunod sa tungkuling kinausap ni Sugihara ang
Ugnayang Panlabas ng Hapon ng may tatlong ulit para makatanggap ng mga
kautusan. Bawat ulit, tumugon ang Ministeryong dapat na may dagdag na
bisa pa ang mga binigyan ng bisang pang-Hapon patungo sa ikatlong
destinasyon, para makalabas ng bansang Hapon, at walang ililiban.

Mula Hulyo 31 hanggang Agosto 28, 1940, nagsimulang magbigay ng mga bisa
si Sugihara sa sarili niyang pagkukusa, makaraang kausapin ang kaniyang
mag-anak. Maraming ulit niyang binalewala ang mga kailangan at
pinahintulutan niyang magkaroon ang mga Hudyo ng bisang tatagal ng
sampung araw sa Hapon, isang tuwirang paglabag sa mga kautusan sa kaniya
ng kaniyang pamahalaan. Kahit sa mababa niyang antas sa tungkulin at sa
kalinangan o gawi ng mga burokrata sa Palingkuran ng Ugnayang Panlabas
ng Hapon, pambihirang pagkilos ito ng pagsuway sa utos. Nakipag-ugnayan
siya sa mga opisyal ng mga Sobyet na pumayag namang paglakbayin ang mga
Hudyo sa loob ng bansa sa pamamagitan ng riles na Trans-Siberiano sa may
limang ulit na halaga ng karaniwang tarhetang panlakbay.

Nagpatuloy si Sugihara sa pamimigay ng mga bisa sa pamamagitan ng
sariling kamay (inulat na gumugol ng 18-20 oras bawat araw para sa mga
ito, na nakagawa ng katumbas ng dami ng bisang pang-isang buwan bawat
araw) hanggang Setyembre 4, kung kailan kinailangan niyang lisanin ang
kaniyang himpilan bago isara ang konsulado. Sa panahong iyon,
nakapagbigay na siya ng mgay libu-libong mga bisa sa mga Hudyo, marami
sa kanila ang mga ulo ng tahanang maisasama ang kanilang mga mag-anak sa
pagbibiyahe. Ayon sa mga nakasaksi, nagsusulat pa siya ng mga bisa
habang nakahintil sa hotel at makaraang makasakay sa tren, naghahagis ng
mga bisa mula sa bintana ng tren, patungo sa mga nakaabang na mga kamay
ng mga madlang ibig lumikas at kaawaawa, kahit na nagsimula nang umandar
ang tren. Iniisip din ni Sugihara ang magiging opisyal na reaksiyon
hinggil sa libu-libong mga bisang ipinamahagi niya. Maraming taon ang
nakalipas, sa muli niyang pagtunghay sa nakaraan, "Walang sinuman ang
bumanggit ng patungkol dito. Natatadaan kong nag-iisip ako na maaaring
hindi nila naliliwanagan kung ilan talaga ang naipamahagi ko.
