Hiriak hainbat ezizen ere baditu, horien artean honako hauek: Auld
Reekie, Athens of the North ("Iparraldeko Atenas"), Edina, Dunedin...

Aul Reekie ezizenak eskoziera "Tximini Zaharra" edota "Keatu Zaharra"
esan nahi du. Hiriak ezizen hau erregai bakarra egurra eta ikatza ziren
garaian bertako tximiniek egunero bota ohi zuten ke kopuru handiari zor
dio, bai eta garai hartan hirian zeuden usain txar eta osasun baldintza
txarrei ere.
 
Edinburgheko kokapen mapa, 55°57′00″N 3°11′15″W

Beste batzuk Edinburgh hiriari Iparraldeko Atenas (Athens of the North).
Ezizen hau erabiltzeko hainbat oinarri daude: batetik, Edinburgheko Hiri
Zaharrak Akropoliarekin zuen antzekotasun geografiko eta kulturala zen.
Alde batetik, biak kilometro batzutara zegoen portu bateruntz maldan
behera zihoan lur lau eta emankokarra zuten. Nahiz eta Hegoaldeko
Europan topografia hau ohikoa izan, Iparraldeko Europan ez ohikoa baita.
Bestalde, XVIII. mendeko Eskoziar Ilustrazioari ere aipamena egiten dio,
Edinburghko kultur eta filosofia mugimendu honen gune nagusia izan
baitzen. Mugimendu honen pertsonaia garrantzitsu batzuk hiri honetan
bizitako David Hume eta Adam Smith izan ziren. Behin Eskozia
Ingalaterraren mende jarri eta Edinburgh hiriak bere politika garrantzia
galdu ondoren, askok Edinburgh hiriak Londres hiriburuan antzinaroan
Atenas hiriak Erroman izan zuen eragin berbera izateko itxaropena
baizuten. Ezizen honen beste zergati garrantzitsu bat hiri honetako
Arkitektura Neoklasikoa izan zen, bereziki William Henry Playfair
arkitektoak diseinatutakoa. Halere, behinola, idazle batek txatxetan
honako hau esan omen zuen: "Iparraldeko Atenas baino Hegoaldeko
Reykjavik ezizena egokiagoa litzatekek!".

Edimburgh hiria Eskoziako gaeleraz Dunedin izenez deitua da, hau Dùn
Èideann leku izenetik eratorria dagoelarik. Zeelanda Berrian eskoziar
emigranteek Dunedin hiria sortu zuten, jatorriz honi "Edinburgh Berria"
deitu ohi zaitzaion eta oraindik gaur egun "Hegoaldeko Edinburgh"
ezizena ere badu.

Robert Burns eta Robert Fergusson olerkariek batzutan euren idazlanetan
latinezko hiriaren Edina izena erabili ohi zuten. Ben Jonson ingeles
olerkari eta dramagileak "Britainiaren beste begia" bezala deskribatu
zuen, eta hiriko semea kutuna zen Sir Walter Scottek "Iparraldeko
Urrutiko Enperatriza" ezizenez deitu zuen ("Yon Empress of the North").

Gaur egun Edinburgh hiria dagoen eremuan gutxienez Brontze Arotik
gizakien kokalekuak bazeuden, adibidez, topatu izan diren aztarna
zaharrenak Holyrood, Craiglockhart Hill eta Pentland Hills topatu izan
direlarik. Burdin Aroan bertako kulturak Erdialdeko Europatik zetozten
Hallstatt eta La Tène kultura zelten eragina jaso zuen. I. mendean
erromatarrak Lothian eskualdera ailegatu eta bertan tribu britoi bat
topatu zuten, hauei Votadini izena ipini zioten, euren buruei beren ama
hizkuntzan deitzeko erabiltzen zuten izenaren latinezko bertsioa.

638. urtetik aurrera Northumbriako angloek gerora Eskoziako
Hego-Ekialdea izango zenan eragin nabarmena izan zuten, urte honetan
angloek Gododdin erresuma setiatu baizuten. Nahiz eta eragin bakarra ez
izan (ikus piktoak eta eskotoak), Eskoziako eremu honetan hurrengo hiru
urteetan angloen eragina oso nabarmena izan zen. 950. urtean,
Konstantino II.a Eskoziakoaren semea zen Indulf erregearen agintaldian,
Piktoen Kronikaren arabera 'oppidum Eden', kokalekua eskotoen mende
erori eta azkenik euren eskuetara iragan zen. Garai honetan Eskoziako
Hego-Ekialdean germaniarren eragina handia zegoen, ondorioz hiriak
'burgh' germaniar atzizkia bereganatu zuen, gainera gaur egungo
Eskoziera hizkuntzaren hazia ere erein zen.

XII. mendean Edinburgheko gaztelu ospetsua harkaitz bolkanikoaren
gainean eraiki eta bertan Eskoziako Errege Burgu zaharrenetako bat
ezarri zen. XII. mendean The Canongate barrutia sortu eta Holyrood
abadiaren laguntzaz ekialderuntz hedatu zen. Honela Goi Erdi Aroan hiria
piskanaka handituz joan zen, Berpizkunde Aroan hazkuntza honen
jarraipena eman zelarik. XVI. mendean hiria Eskoziar Erreforma eta XVII.
mendean Covenant Gerren lekuko izan zen.

1603an Jakue VI.a Eskoziakoa Ingalaterrako Erresumako errege ere
bilakatu zen, Jakue I.a Ingalaterrakoa eta VI.a Eskoziakoa bilakatu eta
bi monarkien batasuna gauzatuz. Eskozia erresuma subirano bezala
mantendu zen, Edinburgh hirian Eskoziako Legebiltzarra zegoelarik. Hiru
urtero Edinburgh hirira itzuliko zela hitza eman ondoren, behin bakarrik
itzuli zen, 1617an.

1639an Presbiteriar Covenanterrak eta Eliza Anglikarraren arteko
gatazkak Hiru Erresumen Gerrei bide eman zien. Ingalaterrako Hirugarren
Gerra Zibilan zehar jazotako Worcesterreko guduan Karlos II.a
Ingalaterrakoa eta Eskoziakoaren gudarostearen porrotaren ondoren,
Oliver Cromwell agindupean Ingalaterrako Commonwealtheko gudarosteek
Edinburgh hiriaz jabetu ziren.

XVII. mendean Flodden Wall izeneko harresiak hiriaren mugak ezartzen
zituen, harresi hau XVI. mendean Jakobo IV.a Eskoziakoak 151ko Floddengo
gudua galdu eta bertan hil ondoren hiriak jasandako ingelesen erasoei
aurre egiteko asmoz eraiki zen. Eraikitzeko leku mugatua zegoenez,
hiriko etxebiziten garaiera handituz joan zen, ondorioz hortaz 11 maila
edo solairutako eraikinak ohikoa egin ziren, 14 eta 15 solairuko
errekorretara ere ailegatu izan zelarik, gaur egungo garaiera ertaineko
eraikinen aintzidari izan zirelarik. Harrizko eraikin hauetako asko gaur
egun oraindik Edinburgheko Hiri Berrian ikusgai daude.

1706 eta 1707an Batasun Agiriaren ondorioz Ingalaterra eta Eskoziako
Legebiltzarrak nahiz bi erresumen arteko batasuna gauzatu zen, Britainia
Handiko Erresuma sortuz. Ondorioz Eskoziako Legebiltzarrak Ingalaterrako
Legebiltzarrarekin bat egin eta Britainia Handiko Legebiltzarra sortu
zen, bere egoitza Londres hiriko Westminster barrutian zuelarik. Garai
hartan eskoziar ugari batasun honen aurka azaldu ziren, ondorioz
Edinburgh hiria manifestazio eta liskar ugariren lekuko izan zen.
